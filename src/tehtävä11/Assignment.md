# Memento

Arvuuttajalla on useita asiakkaita (säikeitä), joita kutakin varten
se arpoo luvun, jota asiakas yrittää arvata toistuvasti. Peli käynnistyy siten,
että asiakas ilmoittautuu peliin mukaan Arvuuttajan liityPeliin()-metodilla
(asiakas välittää itsensä parametrina), Metodissa arvuuttaja arpoo luvun ja
tallentaa sen. 

Perinteinen tapa toteuttaa Arvuuttaja, on määritellä siihen HashMap, jossa
säilytetään asiakaskohtaiset tiedot (key = asiakas, value=luku).
Arvatessaan lukua asiakas välittää arvaus()-kutsussa parametrina itsensä
ja arvauksensa. Paluuarvona on true tai false.

Mementoa käytettäessä HashMap-ratkaisua ei tarvita eikä asiakkaan
viitteen välittämistä arvuuttajalle. Arvuuttaja palauttaa liityPeliin()-metodissa
asiakkaalle Mementon, jossa on arvottu luku, joten Arvuuttajan ei sitä
tarvitse muistaa. Huomaa, että asiakas ei saa päästä lukuun käsiksi!
Jokaisen arvauksensa yhteydessä asiakas välittää Arvuuttajalle
Mementon, jossa olevaa lukua Arvuuttaja vertaa uuteen arvaukseen ja
kertoo, kuinka kävi. Peli päättyy, kun kaikki säikeet ovat arvanneet oikein.
Toteuta ohjelma Javalla.
